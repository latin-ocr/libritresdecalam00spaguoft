-63-

Divinosque sibi cultuS‚ curasque parare ·
Artibus his solitae, turbas et credula vulgi
Mobilis ambigua fallebant pectora voce.
(Remedium fuit Incarnatio).

Non tulit hoc magni proles aeterna Parentis,
Et Stygiis ergo canibus ludibria, dixit,
Semper erit mortale genuS, nunquamne vereri
Nos discent manes? audacia Ditis avari
Improba sic impune meos invadet honores
Semper et obscuri plebs ambitiosa profundi
Sic perget sese Superis aequare, Deoque?
Ibo et terrenum lustrabo incognitus orbem:
Nec patrias repetam sedeS‚ caelnmve, priusquam ’
Cerberus et trepidi me regia senserit Orci.
Non vada, non furiae, non ferrea claustra vetabunt,
Nigra per et Phoebi radiis incognita regna
Ferre graduS‚ horrore tremens ululabit Erynnis
Et cava terrifico quatientur tartara motu.
Flammeus obscuros Phlegethon persuscitat ignes
Saxa rotanS, moestoque Acheron qui labitur amne,
Cocytique graves parientia flumina luctus
Et liquor inducens Lethaeae oblivia lymphae
Praecipites sistent cursus, retroque redibunt,
Et sua sulphureos repetent exordia sontes,
Cum mea vox aditus caecos ingressa profundae
Noctis et insolitum penetrabit tartara lumen,
Luce repentina chaos et fumosa barathri
Atria clarescent, ubi pallida frondibus haerent
Somnia: Taenariis revocabo a sedibus umbras,
Insontes umbras patrum, quos longa sub alti
Carceris includunt obscuro vincula circo,
Propterea placidam terris inducite pacem
Sidera qui regitis Divi, qui volvitis orbeS.
Ut dum bella gero cum principe gentis Avernae
Sentiat occultam ferri sibi terra salutem: >
Iam trepidant, magnoque pavent adversa tumultu
Castra, dies numerat Pluto, tempusque volutum
Colligit, adventusque meos vestigat et ortus:
Nocturnas cogunt acies, cursantque per altum
Aera et ingenti strepitu mortalia terrent

