-49-

perlustransque aditum tumet et spumantia terga
Elevat et molem fluxus quae intercipit urgens
Pondere crescenti semper convellere tentat

Et tandem everso celerem trahit aggere cursum
Assuetum per iter, notisque dat oscula ripis,
Sic Venus iniectis crescente libidine vinclis
Vento inflata calet, pedibusque repagula vincens
Libera perniciem facto rapit agmine gressum.
Ite procul iuvene5‚ *simplex et credula turba,
Praeda eritis, dabitis poenaS‚ haec belua Thysben,
Haec Cinyrae natam rapuit, Scyllamque paterno
Crine ream, Proeti sobolem, Lotidesque puellas,
Ite viri procul, ite nurus, haec belua tinxit
Caede maritales thalamos et sanguine Lemnon ;
Haec iraS, haec bella parit, circumspice campis
Quae Stigiis errant umbras, pallere videbis
Tristitiaque premi et rubrum sudantia rorem

Tela coronari myrto et nunc ire per umbras
Pallentes umbras nemorum, coenosaque lustra
Et nunc aere graves vestigia serre per hastaS,
Nunc per equos, has dura Venus certare coegit,
Pulvereque aspergi et gravibus sudare sub armis,
Atque pati geminum duplici sub Marte furorem.
Dicta sub exiguo claudantur ut omnia versu,
Divitias, animum, corpuS, necat, inficit, aufert.
Talibus exultans armis et milite tanto

Multa catenatis heroum millia secum

Ducebat manibus, nitidosque per omnia flores
Compita iactabat, violas, hyacinthon et alba
Lilia, purpureasque rosas, amaranthon‚ anethi
Gramen odoriferum, casias et cynnama, nardi
Semina et Assyriae dederant quae balsama sylvae,
Narcissum, croceasque comas rutilantia fila.

Sed passim infestae iactis de floribus herbae
Surgebant, quas gignit ager Sardous amaris

F rondibus et taxuS, tristique absynthia succo,
Mordentis genus urticae, curvisque rubeta
Dentibus et tribuli, titimallus, inane cicutae
Germen et erectae tollunt quae hastilia sentes,
Omnigenique seges subit importuna veneni.

