..30-

Thraces equi grandes humano sanguine pasti

Et capita et teretes pendere extra ora lacertos»,

Crurave confractis genibus, crinesve cruentos

Vidisses, sanie a mento per lata fluente

Pectora, sub gravibus contrita cadavera maliS,

Fractaque sub duris crepitabant dentibus ossa,

Strimonius meminit Nestus, scit Bistonis unda.

Traxit Idumaei genus hinc vecordia regis

Quem magus ardentis coeli nova signa secutus

Admonuit venisse Deum. Nisi caeca superbi

Pectoris ambitio mentem fecisset opacam,

Isset ad infantis sancta incunabula Christi

Deposito fastu, sed menS, inflata favore

Caesareae gentiS, longoque tyrannidis usu,

Est ingens meditata nefaS, nec prisca parentum

Saecula par videre scelu5‚ nec longa videbit

PosteritaS‚ per rura furens Galilaea satelles

De trepidis matrum sinibus lactentia vulsit

Pignora, membratimque secans lata arva cruore

Imbuit innocu0, matres ululare per agros

Audivit montana Rachel, vicinaque fonte

Flumina de duplici ducentia nomen et undaS.

Hinc est orta lueS, quae Thracia regna, vetusque

Graecorum imperium vertit. Bizantia regum

Urbs opibus constructa, mari praetenta, duobus

Aegeo, Euxinoque fretis stipata sedebat

Sceptra tenenS‚ parvo qua gurgite Bosphorus undam

Colligit, hanc Scythica irrumpens Othomanus ab arcto

Insidiis captam ferro violavit et igni.

Arx erat Europes et inexpugnabile quondam

Romanae fidei vallum Mahometica contra

Arma, minas Asiae frenanS, Libyaeque tumultum.
(Cetera Superbiae ausa).

Haec scelerum dux atque parens sublime nitentis
Imperium caeli, summamque ambire Tonantis
Ausa potestatem, quantum tentavit in altum
Surgere, Taenarios tantum descendit ad amnes,
Cuius ob ingentem tellus concussa ruinam
Cessit, ut in latices cautem si miseriS, altum
Pandit iter, molemque sinu capit unda capaci.

