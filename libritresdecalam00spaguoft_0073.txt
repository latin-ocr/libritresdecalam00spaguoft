...⁶7-

Cornipedum crebris resonant hinnitibus aurae

Vallibus in mediis et quadrupedante tumultu

Auditur longe strepitus, clamorque virorum.

Sublati quoties aestu rapiente vapores

Alta petunt, piceoque tegunt velamine coelum,

Et nova tempestas, clausisque sonantia ventis

Nubila per coeli tractus volvuntur apert08‚

Rugitu ingenti resonans volat aere grando

Pulsa Noto, Boreave, tremunt cum rupibus Alpes,

Tunc fracta si nube fragor subit ima profundae

Vallis et impulsu nemorum et telluris opacae

Undique comprensus fugit atque repellitur aer,

Aerii montes clamant, magnoque boatu

Antra sonant, Stygium dicas mugire barathrum.

Horrida per campos procul exaudita paventes

Corda ferit gladio strages humana timore.

Tela sonant, longo populatrix agmine turba

Ore, manu, teloque minax, sitibundaque nostri

Sanguinis irrumpit, scopulosa Ceraunia lugent.

Silva vetus Dodona timet, gemuere Molossi Α

Rura soli, tremit omnis ager: pavet Adria pondus

Classis et adductum peregrino remige Martem:

Trans mare, trans Indos, Nabathaeaque regna nefandae

Gentis in auxilium rutilo volat Eurus ab ortu

Impiger et firmae captat iam littora terrae.

Butrot‘i iam culmen habet, summasque per arces

Dyrrachii stridens frondosa cacumina curvat.

Velaque iam sinuanS, proraS, aerataque rostra

Vertit in Italiam, salit aequor et unda carinas

Ausoniam versus sensim levat atque secundum

Spondet iter, culpansque moras Neptunia Doris

Per noctem ad nautas ita circum littora clamat:
(Doris hortatur T urcas αιζ Italiam expugnandam).
Tempora, Martigenae, quid idonea perditis? ite:

Ite lares Italos et fundamenta malorum

Romuleas arces et Pontificalia tecta,

Colluviem scelerum, temerate faventibus auris:

Ite citi, quando astra vocant, quando omnia mandant

Numina, flammanti Mavors quid cogitet ore

Cernite, Saturni facies insensa Latinis

