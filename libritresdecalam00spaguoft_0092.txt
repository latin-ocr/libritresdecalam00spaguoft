-86-

Haec dicente Dec, nubes fugere, Notusque
Occidit et pulsus claris Aquilonibus Auster.
Iam Taurus iuga tollebat deformia limo;
Lentus et ex altis stillabat frondibus humor.
Semisepulta inter cumulos humentis arenae
Corpora siccabant aurae, passimque abeunte
Rupibus in summis haerebant aequore conchae.
Iam claro rutilans ardebat lumine PhoebuS,
Monstrabatque procul discussis nubibus Idam,
Turribus ex altis primum Titana videntem.
Riphaeas arces Lyciae, Cilicumque superbis
Aggeribus fronteS, Athon et Rhodopeia saxa,
Et Casias moleS, magnique cacumen Olympi,
Atque Pyrenaeos apices, Athlantaque magnum.
Ex alta senior specula caput extulit album,
Telluremque videns: Salve sanctissima, dixit,
Terra hominum, pecudumque parens, saecundaque nutrix,
Quae frugum genus omne paris, quae vulnera tergo
Infinita pio pateris, quo pignora pascas.
Tu rapidos igneS, elementaque caetera fixo
Limite, tu coelos sicut gravis anchora puppes
Inconcussa teneS, pedibus tua mitia nostris
Pectora substernis gaudens et moesta capaci
Membra sinu defuncta foveS‚ siccare, tuamque
Accipe progeniem, pelagi tot casibus actam,
Longaque perpessam angustis incommoda tectis.
(Quomodo Noe tandem ex arca egressus est).
Haec ait et pressas valles speculatuS, aquosos
Vidit adhuc camp05‚ nebulasque errare cadentes
Arva per, et lento circum iuga serpere gressu,
Et prono petere ima gradu, Zephyrisque fugari
Lenibus et sensim notis sua flumina ripis
Restitui et pressos sua littora quaerere fluctus.
Tum pater ingentes rupto sibi limite portas
Oceanus feeit, per quas ire atque reverti
Posset et imperio Lunae labi atque relabi
Motibus alterniS‚ mediasque revisere terras:
T unc gelidi sinus Euxini, tunc alta Propontis,

Ioniumque fretum, longis quod fluctibus altum
Currit ad Atlantem, solidis tum Caspia ripis

