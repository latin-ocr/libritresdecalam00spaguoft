-74-

Exanimis virtus scelerum sub mole sepulta* ·

Respirare parum visa est et tollere frontem.

Et nisi tot vitiis haec saecula nostra fuissent

Depravata, boni poterant rectoris habenae

Errantes frenare rotaS, sed tantus. equorum

Impetus aurigam superat, frustraque retractans

Lora gubernator sine lege per invia fertur.

Propterea sortem doleo mitissime patrum

Xyste tuam, fueras annis melioribus aptuS.

Est tibi quae tanto satis est in principe virtus: ..

Sed velut obscuris Phoebi sub nubibus ardor

Languet et umbra diem piceae caliginis aufert,

Sic tua corrupti vitio clementia saecli

Obscuratur‚ eunt pessum pietasque, fidesque.
(Varia regnant vitiorum monstra, sed desunt domitores).

Lerna palus terra est, vitiorum exercitus hydra,

Alcides nusquam est, ardentem saeva Chimaeram

Monstra tenent, nec adest Glauci castissima proleS.

Candida Gorgonei capitis coma fluxit in angueS,

Et neque Mercurii prosunt, nec Palladis arma.

Daedaleis inclusa viis Minoia monstra

Passim habitant, crebris uterum quae caedibus augent,

Nec potis est multa ingluviem saturare rapina,

Nec superat Thesea manus: per tecta, per aulas

Harpyiae funesta lueS, fluxuque, fameque

Infestae volitant: Boreae genus omne recessit.

Syrenes redeunt et Phoebi filia Circe,

Quae placidos hominum ferali carmine vultus

Vertit in immites· formas et in ora ferarum.

Plurima sunt nobis sancti vestigia saecli,

Et gentis monumenta piae, sunt ardua templa;

Sunt sacris congesta patrum sancta ossa sepulcris,

Est fidei caput, est veri latria TonantiS,

Ista sed Hesperidum velut aurea mala dracones

Caerulei servant, (res detestanda) nec ullis

F lenda satis lacrymis, nec me convitia quisquam

Texere causetur, mordaxque excudere carmen:

Haec sunt pro sanctis gemituS, lamenta, dolores

Moribus et Superum pro maiestate querelae.

