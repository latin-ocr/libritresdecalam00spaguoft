..59-

Ius populis dixit, leges periere Deorum.
Hinc irae venere Deum, morbique, famesque
Improba, quae steriles nimium versata per agros
Hactenus intercepit opes et credita sulcis
Semina, nosque pati ieiunia longa coegit.
Hinc bella, armorumque sonans Discordia motu:
Nam quia mens hominum mores oblita pudicos
Degenerat, noxis semper crescentibus, arma
Nos terrena premunt et nos Deus urget ab alt0,
Multiplicique graves luimus sub Iudice poenas·
Nova iactura rei Christianae.
(T ureae invaserunt plurimas regiones).
Aspicis imperium nostrae, lacerumque, labansque

GentiS, ut hostili toties certamine caesum,
Sanguine barbariCOS, spoliisque recentibus agros
Impleat et nostra pinguescat Achaica tellus
Caede madenS, iam Graecus ager Machomaetia iura
Iam patitur servile iugum, ritusque nefandos:
Insula qua Pelopis muro circumdedit Isthmon,
Qua fluit Alphaei Siculis potandus in agris
Eurotaeque liquor, qua surgit Thracius AemuS,
AemuS, cuius apex niveis candoribus albens
Adriacos fluctuS, Euxinaque littora cernit,
Qua videt Aetolas urbes Aracynthus ab altis
Rupibus et curvis Acheloia flumina ripis
Usque pruinosos Istri glacialis ad amneS,
Thraiciosque sinus, bimares ubi Bosphorus undas
Arctat et Europes Asiam distinguit ab oriS,
Quaque sinu curvo Tethys Aegaea recurrit
Ad Mityleneas arceS‚ Lesbonque superbam:
Et Tenedon, Priamique domOS, ubi Xanthus ab altis
Se sinuat, Phygiae descendens vallibus Idae
Imperium Machometus habet, crucibusque sugatis
Per quondam nostras insignia barbara turres
Apparent, captae mutatis legibus urbes
Dedidicere fidem et sanctae mysteria Romae.
Haec nova, sed vetus est longe victoria maior,
Pamphyllum, Cilicumque lares ubi moenia Cydnus
Persaea fundata manu labentibus undis
Partit, Alexandri vada perlustrata natatu.

