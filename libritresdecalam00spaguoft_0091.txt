.- 35.-

Quamvis claudus erat Triviae vicina petivit
Atria, praepetibus pennis, celerique volatu.
Nec cupressiferam Cyllenen aspicit Herme5‚ Α
Nec Tyberim Mavors audax, tegit omnia pontus,
Protheus et DoriS, Glaucus, Matuta, Palaemon
Cuncta tenent, Pindi phocae videre cacumen.
Occiderat tellus, igniS‚ Neptunus et aer
Mundus erat: Cererem Tethys amplexa premebat
Undique, Neptunum quartae reverentia sortis
Non metuit violare domum, thalamosque sororis
Herbiserae, tentare etiam Iunonia regna
Non metuens auras spatio breviore coegit.
(Arca tandem ad Armeniae montes appulsa est).

At ratis omne vehens animal terrestre per altum
Ibat et obiecta dirimebat corpora prora:
Atque videns utrumque polum sublimior ipsis
Nubibus aethereum per iter, qua casus agebat:
Nunc Zephyros contra errabat, nunc Solis ad ortu5‚
Nunc AustrOS, nunc usta petens Aquilonibus arva,
Donec in Armeniae rupis delata cacumen
Iam retro labente mari vestigia fixit.
Nam Pater excelsa mundum speculatus ab arce,
Ut genus humanum salvo vix semine vidit
Interiisse‚ fretum iussit cessare, nec unquam
Amplius Aegeon dixit montana reviset
culmina, nec scyllae Glaucus iungetur in altis
Montibus, extremae lustrabunt caetera flammae:
Cum vetus ingenti tellus arsura camino
Absorbebit aquam pelagi sitientis et ipsos
Aethereos montes camporum aequabit arenss,
Tunc altos mortale genus volvetur in igneS,
Immensumque dabit volitans vaga flamma fragorem,
Et fornace gemens mundus fumabit eadem.
Nec tamen haec Phaethontis erunt incendia, Phoebe,
Quae, nolente, crement orbem: tunc omnia vires
Astra suas iurata dabunt et nostra facessent
Imperia atque alias alio pro crimine poenas
Gens humana luet, cinerem solventur in atrum,
Quae mare, quae tellus, quae corpora possidet aer,
Nec tunc ulla virfim flammas industria vincet.

