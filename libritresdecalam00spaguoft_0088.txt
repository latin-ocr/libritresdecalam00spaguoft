...32-

Venturamque timens cladem, vicinaque fata,
Mobilium turpi rerum ne se inquinet usu, ⁴

Sed solum videat Patrem et reverenter adoret:
Qui sedet et stabilis solo movet omnia nutu.
Cum Pater Oceano sceleratam perdere· gentem
Vellet, ad imbriferos errantia sidera pisces

Duxit et officiis aptavit tristibus astra:

*Sed tamen ante rudes turbas et barbara regna
Quam subitis deleret aquiS, praemisit in orbem
Fatidicum vatem, qui crimina longa piari

Posse, libidinibus si noxia parceret aetas,
Instantesque iras caneret, clademque futuram.
Interea Divfim monitu contexere vastum

Instar montis opus coepit: quo clauderet omne
Quadrupedum, volucrumque genus, stirpemque nepotum:
Formabatque ratem magnis super aequor ituram
Motibus et grandi pressuram Nereamole.
Clarus adhuc radiis Phoebi lucentibus aether
Splendebat, quum ligna faber, caesamque pararet
Materiem, nondum tellus cognoverat imbres:
Sed crescentis adhuc post prima exordia mundi
Terra patenS‚ proprioque madens humore serebat
Omnia: proventuque suos meliore colonos
Iugera pascebant, gravioraque semina culmos,
Pomaque maiori curvabant pondere ramos,

Tunc etiam virides animalia tuta per agros

In longos ventura annoS, aevumque senile
Gramina tondebant, nondum violata pruinis

Nec gelidas experta niveS, sed mitia Veris
Tempora et assiduum placidissima frigora rorem3
Nondum Lampeties Ithacis armenta colonis
Obfuerant‚ nec fixa ,veru versaverat exta
GerioneS, nondum fuerant magalia, necdum
Raptor Aventinos macularat sanguine colles:
Impia nec caesis vivebant saecula bobus.

Tunc igitur populi indociles, ignara Defim gens·
Mirantes ratis immensam consurgere molem,
Consilium sprevere viri, nec dicta putarunt
Digna fide et sanctum senis irrisere furorem.
Ecce niger piceis ‘velatur nubibus aer

