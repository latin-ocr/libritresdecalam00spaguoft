„90-

Suspiciens arcem mundi: cognoscite, dixit,
Aethereos ignes et non mortalia magni

Templa Patris, sanctique operis sanctissima signa,
Artificemque Deum, qui sidera calcat et >ipsam
Grandibus infusam membriS, cognoscite mentem:
Neu sinite aeternos animos assuescere terrae,
Laetarique luto et rebus gaudere caducis.

Terra, perit, pereunt undae, mutabilis aer,
Intereunt igne5‚ semper durabile coelum
Permanet et nostris animis habitacula servat.

Ob scelera et culpas hominum, ritusque nefandos
Impia diffuso perierunt saecula Ponto:

Ob scelera et culpas hominum, ritusque nefandos
In cineres ibit telluS, tenuemque favillam:

In superos estote pii, satis ampla feretis

Sacra De0, templisque suos reddetis honoreS,
Quum sine sorde preces et labe carentia vota
Offeret intactum maculis et crimine pectus,
Iustitiam, moresque pios offerte, litari

His sibi vult Pater, infractus lieet irruat orbis:
Virtutes, animique manent, benefacta supersunt
Semper et arbitrio Deus omnia iudicat aequo.
Vivite virtutum memoreS‚ virtutibus aether
Scanditur et summos, quos cernitis, itur ad orbes.
Haec populis praecepta ferens Abramus Olympi
Explicuit cursus omnes, bissenaque signa,

Quae variant nitidum stellati limitis orbem,
Innixasque fretis terras, pontumque teneri

Aere, sublimes ferri circum aera flammas, ⁷
Astra ignes circum super ardua culmina mundi
Aeternum regnare Patrem, sceptrumque tenere.
His superaddiderat prolem post longa suturam
Tempora, quae renovet meliori ‘saecula lege.
Rura petens iterum proli promissa futurae,

In primos, quos ante fame regnante, penates
Fugerat, argenti locuples remeavit et auri:

Et cum rege loci percusso foedere gressum

Cum consorte thori, servorumque agmine magno
Fixit et Assyrios implevit ovilibus agros„

