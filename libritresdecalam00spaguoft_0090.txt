-34-

Nunc humileS, mersaeque altis in fluctibus Alpes.

Utribus innixi, 'tabulisque ad pectora tractis

Complexique trabes haustum saepe ore vomebant

Oceanum, tandem victi voppugnantibus undis

Ora sub immensos mergebant pallida fluctus,

Vallibus ex imis profugos qui summa tenebant

Culmina, montanosque apices, cum Nerea semper

Alta magis petere et plenis de nubibus imbres

Certatim ruere et iam mortem instare viderent.

Poenituit tandem, serasque dedere gementes

Nequicquam lacrymas et fallere numina votis

Consueti, quum vota darent, ridebat Olympus,

(Prosequitur descriplionem magni diluvii).

Flumina non norant ripaS, nec littora fluctus;

Aeriae volucres humore madentibus alis

Praecipiti casu lapsae cum brachia multum

lactassent pelag0, satum tandem ore trahebant.

Fugerat in latices Rhodope, magnusque latebat

Apenninus aquiS, nigro sub gurgite summum

Presserat Ossa caput, non apparebat Olympi

Altus apex,- ipsis avibus non pervius ante:

Tunc tamen et curvis ratibus (si forsitan ina

Aetas usa fuit ratibus), pecorique marino

Pervius, aequoreo quae numquam tingitur imbre

Vicinis timuit mergi sub fluctibus Ursa.

Apta prius bello atque armis procera Gigantum

Corpora cum parviS, turba cum paupere reges

Purpurei nabant sine maiestate supinis

PectoribuS, merso sub gurgite foemina vultu,

Diffusisque freto vittis et crinibus ibat.

Involvit sors una omnes discrimine nullo,

GrypheS‚ equi, damae atque caneS, cervi atque leones,

Agna, lupus simul errabant, certamina litis

Mors dirimit, certamque dies parit ultima pacem.

Iamque homines, iamque unda feras populata fluebat

Libera, non scopuli, toto non insula ponto,

Nec Cyprum Venus alma videt, nec Delphica Phoebus

Templa, nec Alcides Thebas), nec Cynthia Delon,

Nec Iuno sua rura Samon, nec' Gnosia regna

Iuppiter, extincta fugit Vulcanus ab Aetna: · ·

