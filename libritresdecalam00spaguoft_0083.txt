-⁷⁷--

Ingenuas colerent homineS, nec iacta perirent
Semina, nec litui streperent, nec classica cantu
Terribili, nec dira lues praecideret annos.

Nam licet obsequiis opifex lucentia mundi

Astra suis aptans semen, causasque malorum
Ignibus aethereis dederit, coeloque volanti:

Ipse tamen liber, nulloque coercitus astro,.
Vultque, potestque piis precibuS, votisque suorum .
Annuere et coeli flammas cohibere nocentes·
Aspice magnanimum bellatoremque, ducemque,
Qui promissa suum genus introduxit in arva:

Et facilem cognosce Deum, miserisque faventem
Casibus et nostra Superum prece numina flecti.
Barbara gens populum reducem prohibebat ⁴ab agro
Pollicito, contra sumptis Dux impiger armis
Castra movens hostes ingenti strage fugatos
Pressit et infesto turbas dum caederet ense.

Iam nox atra caput velata nigrantibus umbris
Pallentes urgebat equOS, lentumque soporem

In terras biiugo secum temone vehebat,

Ne tenebris decepta manus victoris ab ictu,
Caedeque cessaret, Solymis ut gloria maior
Esset et evulsa generis radice superbi

Libera pacificis habitarent agmina campis,

Vota, precesque ducis Deus audiit, atque volantis
Ipse manus Phoebi volucrumque retraxit equorum
Lora Pater, pluresque diem produxit in horaS,
Vincendique moras dedit et comes ivit in arma.
Sol stupuit, fixoque diu resplenduit orbe.

Caetera quae coeli Dominum Titana sequuntur
Ordinibus certis sua ne intervalla, vetusque
Sidera mutarent iter et ne curreret orbis

Ordine turbato currus traxere citatos

Et iuga frenatis subito tenuere quadrigis

Solis ad exemplar, regemque imitata quierunt,
Uranie dulci septem discrimina cantu

Quae regit immoto vocem compressit Olympo,
Sic Pater edixit, sic Dii secere minores,
Sirenesque octo, quibus est data cur'a movendi
Immortale Dei templum bis quattuor orbes.

