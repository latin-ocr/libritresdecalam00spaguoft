LIBER PRIMUS (¹)

Cogimur istius mala tempestatis et alto
Egressas Erebo furiaS, turpique fugatam
Virtutem exilio et varias percurrere cladeS,

Ob scelera immissas terris, artemque docere
Quae premat aetherei flagrantem principis iram.
(Deum invocat) (²).

Summe Deum, decimus regnum cui terminat orbiS‚
Cui rerum natura subest, cui militat ardens
Astrorum, coelique iubar, qui solus habenas
Fortunae, fatique tenes ; sua victus Apollo
Postibus arma tuis offert, plectrumque, lyramque;
Quicquid habet Delos, quicquid Cadmeia Dirce,
Quicquid inest Delphis tibi dat, Cynthumque, Rhodonque
Omnis odoratae servit tibi gloria Daphnes;

Est tuus EurotaS, Helicon tuus; ardua Cyrrhae

Saxa teneS, tua nunc hederiS, tymbraque virenti

Ornantur delubra, tui per pinguia pascunt

Phocidis arva greges et dulcia flumina potant.

Dii veteres sugere, novis altaria lucent

Ignibus et nobis tua numina sola supersunt.

At quoniam pulso solus potes omnia Phoeb0‚

Huc ades et fragilem duc ad tua littora cymbam.
Calamitatum enumeratio,

Postquam sollicitae stimulos et plurima vitae
Taedia perpessi iuvenile peregimus aevum,

Otia et antiqui finem sperare laboris
Fas erat, et fessae post longa pericula puppi
Littoris et mitem portus optare recessum.
Sed Pater utilibus qui temperat omnia curis,
Robur et assidua vires firmare palaestra
Cogitat, et nobis quibus aetheris annuit arcem,

(¹) Hoc poema ab Auctore directum suit ad Rev. in Christo Patrem
ac Dominum D. oliverium Carafam, sabinen. Episcopum et cardinalem
Neapolitanum.

(²) Argumentum intra parentheses, quoties occurrit, a me additum est.

