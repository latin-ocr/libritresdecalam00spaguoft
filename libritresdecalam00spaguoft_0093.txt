-87-

Colligere occultas coeperunt aequora venas, ·

Fluminaque et missos Scythicis de vallibus amnes}

Tunc Arabes inter campOS, Nilique lacunas

Se late mare diffudit, tunc Persica Doris

Est ingressa solum, merces latura per Indos,

Turn quoque Maeotis latam diffusa paludem

Fecit et immenso glacies induruit orbe: ’

Despiciens iterum sublimibus alta fenestris

Protulit ora senex et circum lumina vertens

A ciliis pendente manu deprendit Araxem

Finibus includi propriis: Tygrimque volantem.

Sic ratus Euphratem, sic est ratus ire Niphatem,

Sic Rhenum, Venetumque padum, Rhodanumque, Ararimque,

Sic Thermodontem dubiis e sontibus ortum,

Et latos Hypanis latices bisaporis et Istrum.

Sic vada IordaniS, sic Nili flumina septem,

Et sua qui nigris dat nomina gentibus Indum,

Immixtumque fretis, solumque Borystenis amnem:

Tunc etiam nitido coelos incedere vultu,

Et Phoebi occasum croceo splendore rubentem,

Humentisque Noti flatus cessasse nocenteS,

Contemplatus: Habent, dixit, bella aspera finem,

Et tandem maris et coeli cecidere furores,

Mox reserata videns bipatentibus ostia valvis

(Namque Deus limen, quod clauserat ante, reclusit)

Omine frondiferae laetus redituque columbae,

Servata cum plebe senex exivit et agris

Restituit pecus et nemori genus omne serarum,

Et levibus pennis volucres abiere per auras.

(Subiungitur Abrahae historia).

Finierat tali responsa Polymnia cantu,

Altera cum docti nutu soror annuit oris,

Et placidam Clio surgens extollere vocem

Coepit et exemplum prisci memorabile dixit:

His adiunge seniS, qui marmore primus acuto ’

More sacerdotum Phrygiae pudibunda Cybelis

Membra secanS, magno dedit orgia grata Tonanti,

Ipse pater sanctae fidei, pater ipse'timoriS.

Hunc habeant tua saecla ducem, sic flectere coelum,

Sic mutare Deos poterunt, sic sata movere.

