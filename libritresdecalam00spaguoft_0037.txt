„31-

Sic percussa gravis monstri se pondere tellus.
Dissecuit, gremiumque alto patefecit hiatu.
Sicut Adrastaeis cum vatem absorbuit agris
Campus et armato percussit tartara curru,
Seu quando inferni cava guttura Curtius antri
Clausit et Elysios tremefecit pondere campos, v
Vel quando electae primo sub iudice gentis
Terra Choren, sociosque altam demersit in alvum.
Antra igitur grandi laterum sinuata recessu
Inter se ripis summo coeuntibus ore
More pilae quoties vento consurgit in orbem
In latos abeunt curvati fornicis arcus,
Fitque ingens domus umbrarum, praecepsque barathrum.
Illic sulphureos incendia nigra liquores
⁴ Lambunt et dubium quasi prima crepuscula lumen
Spargitur et tristi caligant tartara sum0.
Hic sunt lugentes, mortis domus impia, campi
Regnat ubi scelerum lacrymoso in carcere mater
Exercens poenis animaS, claudique tenebris
Indignata fremit, clauso ceu nubila vent0‚
Cum piceas frangunt clamosa tonitrua nubes,
(Quare Superbia dicitur nata magno Apolline).

Haec est, quam veteres dicunt Phaethonta poetae
Aethereos docti cursuS, causasque latentes
Ignibus aeternis, sol est qui corda superbis
Incendit stimuliS, tumidosque in pectora fastus
Mittit et impatiens figit sub corde venenum.
Propterea ex alto labentem cardine fingunt
Audacem aurigam, fractisque per aera loris
Solis equos caput Eridani mersisse sub undas,
Ad superos egit quoties pater arduus alto
Annuit a solio et latum imperiosa per orbem
Bacchatur, supraque suas temeraria vires
Audet et infausto amittit conamine vires:
Scilicet omne Deo contra nitente superbum
Evanescit opuS, sicut cum surgit in auras
Eructantis aquae fluctus, mox vertice presso
Decidit et spumans alto demergitur amne,
Atque humiles inter sine nomine praeterit undas.
Hoc docet Allophylus, Solymae qui verbere fundae

