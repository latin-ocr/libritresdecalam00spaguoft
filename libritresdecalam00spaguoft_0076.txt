,7οη-

In vetitas non itis opes, in vestra venitis.
HerediS, non hostis erunt Oenotria regna,

Cum vestrae ditionis erunt, modo possidet hostis
Ausoniam, patiturque truces invita tyrannos, ⁴
Nocte, dieque gemunt urbeS, durumque recusant
Ferre iugum, populi tensis ad sidera palmis
Maturare rogant, ita se finire labores
Aerumnasque putant et libertate potiri.

LIBER TERTIUS.

(Introducz‘tur Romulus cohortans Pompeium Magnum, ut succurrat.
Ila omnis rei publicae amicus nunc subvenire debet).
Talibus indomitas mentes et barbara corda

Irritat Dea saeva maris: de littore classis
Solvitur et nostros venit eversura penateS.
Chaoniae nostris vicinae finibus Alpes
Acclamant et saxa cavis quae plurima pendent
Rupibus acceptas confuso murmure voces
Conglomerant, nec clara sinunt respondeat Echo.
Magnus apud manes Itala de gente coacto
Agmine Pompeius rogat ad sua moenia mitti
Italiae laturus opem, sub pectore forti

Vivit adhuc patriae pietas, stimulatque sepultum
Libertatis amor, pondus mortale necari

Si potuit, veteres animo post funera vires
Mansere et prisci vivit non immemor aevi
Sollicitusque hisdem curis, quem Romulus aevo
Grandior his acuit dictis: Ι, magne meorum
Immortalis honos et gloria summa nepotum.

1, commune bonum serva, quando haec tibi semper
Cura fuit, totum pietas 'tua nota per orbem
Imperio dignum nostrae te fecerat urbiS.

Coelo aliter visum est, coelum culpare quis audet?
Ι, patrium defende solum, quando Itala virtus
Usque adeo cecidit, quando Germania quondam
ArmipotenS, nunc lenta iacet, nec Caesaris ullum
Audet opus Caesar, genus hoc ignobile gentis
Barbaricae procul Ausoniis a finibus arce.

Te Pontus te novit ArabS, te Graecia et omne

