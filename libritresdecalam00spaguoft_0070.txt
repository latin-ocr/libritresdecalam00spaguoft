ᾐω-

Pectora, montanos apices atque ardua saxa
Terribili quatiunt motu, pecudumque per ora
insolitas fingunt voceS, Aegyptia pallent
Sollicito simulacra metu, suspirat Anubis:
F atidicosque legens vates examinat omnes
Pervigil historias et xcaeli cogitat ignes.
(Beneficia Christi usque ad Ascensz‘onem).
Ipse igitur divos linquens et limen Olympi,
Aetheraesque domos Deus ad mortalia regna,
Terrenosque lareS, medio dum frigida cursu
Suspiceret cancrum nox inclinata sub ursam
Venit et angustam tenuit praesepia sedem.
Tunc hiberna gelu torpebant arva sereno
Et matutino siccatum frigore gramen,
Perdiderat vernum demissa fronte colorem:
Pigraque nocturnis albebant rura pruinis,
Tunc RhodopeS, Aemique nives iuga summa levabant
Altius et niveo surgebant aggere montes,
Nudaque ramosae tendebant brachia quercus,
Et sylvas Aquilo viridi spoliarat honore.
Praevius an sanctos a Perside reges
Ignis et insolitis radians splendoribus ardor,
Misit ad infantis parva incunabula Christi.
Ipse sub humana velatus imagine mundi
Conditor, ut tetigit matura virilibus annis
Tempora, nascentis iaciens primordia saecli,
Ante quaterdenis ieiunia longa diebus
Pertulit et sacro mox irroratus ab amne
Abstulit errorum tenebraS, noctisque profundae
Nubila, longaevumque chaos finivit ab alto
Undique diffundens illatam cardine lucem:
Extinctis oculis aciem, lumenque peremptum
RestituenS. opus ignotum, nostrisque negatum
Viribus, aerios tractuS, solemque videri
Fecit et insuetum terrae, caelique decorem.
Sicca per aequoreos fixit vestigia fluctus:
Admirata novum credebat Ariona Thetys
Cum cythara curvos inter delphinas euntem,
Mox ubi vi propria tutos suspendere passus,
Vidit et humanis liquidas iter esse per undas

