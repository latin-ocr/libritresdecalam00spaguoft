‚29-

Clangit et ingenti movet internodia passu. -

Paulatimque viam suspenso gutture carpit.

Cum bellator equus domini fraenatus habenis Α

Ostentans pectus latum *cervice sub alta,

Cum glomerat bibulo lentos in pulvere gressuS,

Nunc hac, nunc illac oculos et colla retorquens

Spectari gaudet, Libycosque aequare leones

Viribus, Albanosve canes dum se putat, auras

Colligit et latis imitatur naribus Eurum:

Non secus haec rabies ventoso inflatior utre,

Cum graditur vibrans alternis motibus armos

Ardua sublatae circumfert lumina frontIS,

Vanaque proceri miratur corporis umbram,

Et tacitis ardens curis sublimia semper

Mente agitat, tumidoque sedet sub corde venenum.

Contemptrix inopum, vultus elata severo&

Inflatoque rotans turgentia gutture verba,

Ferre nequit iuga, maiorem indignata, paremque,

Imperia usurpat, regnique libidine fervet.

Immansueta, ferox, miseris adversa, minaxque

Mitibus, elatis contraria, nescia paciS,

Nescia amicitiae, rixarum et litis. origo,

Dura, ingrata, duplex animo, violenta, rebelliS,

Improba, quid pietaS, quid sit clementia, nescit.

Perfida, foedifragam dubio sub pectore mentem

Versat, ab excelso fugientia culmine semper

Saxa movet, laudum semper vesana libido

Sollicitum pectus curis flammantibus urget.

Nec vitae ratio, nec opum, nec honori5‚ in omne

Sponte scelus praeceps ruit implacabile monstrum.
(Quae per Superbiam commissa sunt).

Haec hominum suprema lueS, immane, ferumque

Thraicio facinus potuit suadere tyrannO,

Asper ut horrenda cumulans praesepia caede

Semineces artus hominum, fumantiaque exta

Intulerit stabulis et equis epulanda virorum

Corpora, quae infami hospitio, laribusque profanis

Occultus pacem simulans admiserat hostis·

O scelus, o dira invisae spectacula fraudis!

Luminibus torvis quoties capita alta levabant

