—81-

Sunt rigui fonteS, vitreosque nitentia rivos

Prata bibunt, tersus semper sine nubibus aer,
Nec quatitur ventiS, nec rauca tonitrua frangit:
Brachia pomiferae curvant redolentia silvae,
Pendulaque electri gratum induit uva colorem.
Collibus in parvis, ubi paulum iugera surgunt,
Perpetua8‚ ramis fecunda feracibus arbor,

Semper habet frugeS, quibus et contemnere fatum
Possit et expertem morbi servare iuventam.

- Nulla patet curis illuc via, nulla dolori,

Nulla neci, colit ista senex loca sancta beatuS.

Atque sub occasum mundi rediturus in orbem,

Non timet interea Parcae ne stamina rumpant.

Hoc sene nunc opus est et te, mitissime vatum,

Cuius ad ingressum rubri salis unda recessit

In geminas rupes, patuit maris alveus ingens

Praetereunte Duce et populo per concava regna

Neptuni, timuit Triton, sonuere cavernae,

Delphines curvi et Phocae sugere natantes,

Subque imas egit Protheus pecus omne latebras,

Si Deus hos nostro miserans concederet aevo,

Dura inter vapidos paterentur iurgia patres:

Usque adeo invisa est probitaS, odiosaque Virtus.

Tempore namque istc, vitio datur esse pudicum:

Est scelus esse pium, saecli haec est gloria nostri!

Parce igitur pro gente tua tabescere, vates,

Pone preceS, ambire Deos et sidera noli,

Quod coelum, Superique ferunt, mutabile non est.

(Describit diluvium, cuius causa erant scelera).

Dixerat Uranie, cum Thespias altera vocem

Extulit et tales est orsa Polymnia cantus:

Hic iuvat antiquam cladem, veterumque dierum

Fata recensere et primaevae gentis ab ortu

Illuviem, repetens missos trans littora fluctus,

Ignotosque prius nimbos et nubila dicam,

Scilicet ut memores iusto sub iudice vestros

Ire dies, certasque sequi post crimina poenaS,

Cautius ambiguae cursus et euntia vitae

Tempora curentur, nec inerti pressa veterno

Mens hebeat, sed prompta graves superevolet artus,

