..51-

Dedecus auctori, nostri iam poenitet illum.
Tutelae piget assumptae, veterumque laborum,
Atque dati nostra pro libertate cruoris.
(Calamitatibus impeditur poeta, quominus vitam Christi servibat).
Si tranquilla quies et tristibus otia curis
Libera me sinerent sanctos invisere fonteS,
Et totos Helicona dies consumere circum,
Prima salutiferi repetens exordia Christi,
Ad suprema meum venisset tempora carmen,
Actaque tentassem maiori singula versu
Texere et annales melioribus edere chartis:
Sed nec summa sequi trepidum fastigia tempus
Me sinit et caeci vis formidata veneni.
Nostra brevis, veloxque aetas et plena laborum
Nil altum tentare sinit, contermina meta est
CarceribuS‚ coniuncta neci, subiectaque fato
Vita sugit, parvo occasus discrimine ab ortu
Distat et innumeris premitur breve cladibus aevum.
Pauca tamen ne me ignavum, tristique iacentem
Desidia, inveniat miserae lux ultima vitae,
Subiiciam, magni quoties benefacta parentis
Volvimus a curis animo fugiente caducis
Lucida caeruleis ceu toto e nubibus orbe
Sol abiens, monstrat ratio, quam turpe nocensque
Sit non iussa sequi Superum et contemnere Divos
Atque Dei iustas quoties a limine fixo
Iustitiae illecti vitio discedimus iras
Insinuat, mitesque dari pro crimine poenas
Et nostrum maiora scelus tormenta mereri.
Commemoratio beneficiorum Christi.
(Mundus levatus a caeco idolorum cultu).
Ante salutari quam tolleret unda lavacro
Crimen et irati valvas aperiret Olympi,
Aera, Deos, homiues et ligna carentia vita
Esse rati lectas pecudes et debita caelo
Orgia ponebant surdis altaribu3‚ ante
Facta manu simulacra sui cultoris et arte.
Numina fallebant Siculos Erycina colonos,
Iuppiter a Libycis qui nomina sumit areniS,

